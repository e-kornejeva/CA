# Dzīvības glābšanas BLS (basic life support) algoritms, ārējās sirds masāžas un mākslīgās plaušu ventilācijas paņēmienu praktiskā īstenošana

## 1. Dzīvības glābšanas BLS algoritma sastāvdaļas. Tā nozīme un vieta dzīvības glābšanas ķēdē. BLS shēma

Atdzīvināšanas pasākumi ir vērsti uz cietušā dzīvības glābšanu, kad ir notikusi sirdsdarbības un elpošanas apstāšanās. Galvas smadzeņu šūnu dzīvotspēja ir atkarīga no asinsrites, jo ar svaigām asinīm pienāk barības viela glikozē un skābeklis, kuriem reaģējot šūnās atbrīvojas enerģija, kas nepieciešama to funkcionēšanai. Ja nav asins cirkulācijas, pēc dažām sekundēm iestājas bezsamaņa, bet pēc 3 – 8 minūtēm neatgriezeniskas izmaiņas galvas smadzeņu šūnās. Atdzīvināšanas pasākumi var būt veiksmīgi, tikai tos uzsākot šajā laika posmā ar mērķi to darīt pēc iespējas agrāk.

Atdzīvināšanas pasākumu praktiskai īstenošanai un apmācībai tiek izmantots starptautiski atzīts Dzīvības glābšanas BLS algoritms, kas nodrošina vienotu pasākumu veikšanas secību un to iekļaušanu dzīvības glābšanas ķēdē.

[Dzīvības glābšanas ķēde](#@@host#/pluginfile.php/640354/mod_book/chapter/1597/m30_t05_005_3.png):
 - Agrīna atpazīšana un palīdzības izsaukšana
 - Agrīnie atdzīvināšanas pasākumi
 - Agrīna defibrilācija
 - Aprūpe pēc reanimācijas

Ar atdzīvināšanas pasākumiem, ieskaitot ārējo sirds masāžu un mākslīgo elpināšanu, tiek vinnēts laiks, uzturot dzīvības procesus galvas smadzeņu šūnās līdz brīdim, kad cietušajam tiek pievienots defibrilators, kurš ar spēcīgu elektriskas strāvas triecienu var iedarbināt sirdi.
 
#### IMG: #@@host#/pluginfile.php/640354/mod_book/chapter/1597/Screenshot_1.png

Dzīvības glābšanas [(BLS) shēma](#@@host#/pluginfile.php/640354/mod_book/chapter/1597/Screenshot_2.png).

Video angļu valodā papildu informācijai: [First Aid Accident & Emergency](https://www.youtube.com/watch?v=qdFkiktijHc). Pakrun Chain of Survival. 21.03.2017


## 2. Rīcība negadījuma vietā. BLS praktiskais demonstrējums

BLS algoritma praktiskā pielietošana
1. Pārliecinieties par savu un apkārtējo drošību.
2. Pārbaudiet cietušā samaņu: saudzīgi [papuriniet cietušo aiz pleciem un skaļi uzrunājiet cietušo](#@@host#/pluginfile.php/640354/mod_book/chapter/1598/Picture13.png)
 
 
### 2.1. Ja cietušais reaģē, atbild, tātad ir pie samaņas:

 - atstājiet cietušo tādā pašā pozā, kādā atradāt, vai piedāvājiet cietušajam nogulties vēlamajā pozā;
 - centieties nodibināt ar cietušo kontaktu, mieriniet, nepārmetiet;
 - pasargājiet cietušo no apkārtējās vides iedarbības;
 - centieties noskaidrot, kas noticis ar cietušo, un sniedziet nepieciešamo palīdzību;
 - ja nepieciešams, izsauciet Ātro palīdzību;
 - aprūpējiet un mieriniet cietušo;
 - regulāri atkārtoti pārbaudiet cietušā samaņu.
 
### 2.2. Ja cietušais nereaģē/neatbild, tad uzskatiet, ka viņš zaudējis samaņu.

3. Sauciet palīgā citus, lieciet tiem [izsaukt ĀP]( #@@host#/pluginfile.php/640354/mod_book/chapter/1598/Picture14.png)
 
4. Novietojiet cietušo uz muguras, uz cieta pamata.
5. Atbrīvojiet elpceļus, [atliecot galvu un paceļot zodu](#@@host#/pluginfile.php/640354/mod_book/chapter/1598/Picture15.png)
 
Cilvēkam, guļot uz muguras bezsamaņā, [mēle noslīd uz leju un nosprosto elpošanas ceļus](#@@host#/pluginfile.php/640354/mod_book/chapter/1598/Picture16.png). Tāpēc pirms pārbaudot, vai cietušais elpo, tie tiek atvērti, [noliecot galvu un paceļot zodu](#@@host#/pluginfile.php/640354/mod_book/chapter/1598/Picture17.png).
  

6. Pārbaudiet un izvērtējiet elpošanu, turot galvu ar abām rokām, redzot, dzirdot un jūtot, ne ilgāk kā 10 sekundes:
 - redzot (skatoties ar acīm uz cietušā vai pēkšņi saslimušā krūtīm);
 - dzirdot (klausoties ar ausi, vai cietušais jeb pēkšņi saslimušais elpo);
 - [jūtot](#@@host#/pluginfile.php/640354/mod_book/chapter/1598/Picture18.png) ([jūtot ar vaigu](#@@host#/pluginfile.php/640354/mod_book/chapter/1598/Picture19.jpg) cietušā jeb pēkšņi saslimušā silto izelpu).
  
6.1. Ja cietušais elpo normāli:
 - novietojiet cietušo stabilā sānu pozā;
 - lieciet kādam izsaukt vai, ja esat viens, pats izsauciet Ātro palīdzību;
 - atkārtoti pārbaudiet cietušā elpošanu.
 
 
Cietušā novietošana stabilā sānu pozā:
 - [sānu pozā 1](#@@host#/pluginfile.php/640354/mod_book/chapter/1598/Picture19.png)
 - [sānu pozā 2](#@@host#/pluginfile.php/640354/mod_book/chapter/1598/Picture20.png)
 - [sānu pozā 3](#@@host#/pluginfile.php/640354/mod_book/chapter/1598/Picture21.png)
 - [sānu pozā 4](#@@host#/pluginfile.php/640354/mod_book/chapter/1598/Picture22.png)
	 
Kļūda: novietot uz slīpa pamata.

6.2. Ja cietušais neelpo vai neelpo normāli (lēni, trokšņaini gārdzieni vai tikko nosakāma elpošana):
 - lieciet kādam izsaukt [Ātro palīdzību](#@@host#/pluginfile.php/640354/mod_book/chapter/1598/Picture23.png) vai, ja esat viens, pats izsauciet Ātro palīdzību;
 
 - [atbrīvojiet sirds masāžas vietu no apģērba](#@@host#/pluginfile.php/640354/mod_book/chapter/1598/Picture24.png), rokas [novietojot krūškurvja vidū](#@@host#/pluginfile.php/640354/mod_book/chapter/1598/Picture25.png), un uzsāciet sirds masāžu.
 
 
Pareiza roku pozīcija – [krūšu kaula vidū](#@@host#/pluginfile.php/640354/mod_book/chapter/1598/infarkt.sk_.jpg).
 
[Spiediens tiek īstenots ar delnas pamatni](#@@host#/pluginfile.php/640354/mod_book/chapter/1598/Picture26.png).
 
[Spiediens tiek īstenots ar delnas pamatni](#@@host#/pluginfile.php/640354/mod_book/chapter/1598/Picture24.jpg).
 
Veiciet [30 sirds masāžas](#@@host#/pluginfile.php/640354/mod_book/chapter/1598/Picture28.png):
 - sirds masāžas temps 100 - 120 reizes minūtē;
 - sirds masāžas dziļums 5 – 6 cm.
 

Turiet [rokas taisnas un “stingras”](#@@host#/pluginfile.php/640354/mod_book/chapter/1598/Picture29.png), galvenā slodze – muguras muskuļiem.
 
Novietojiet ceļus cietušajam klāt, rokas vertikālā pozīcijā pret krūšu kurvi, piepalīdzēšanai [izmantojiet sava ķermeņa svaru](#@@host#/pluginfile.php/640354/mod_book/chapter/1598/Picture30.png) (gravitācijas spēku).
 

7. Veiciet 2 elpināšanas „mute – mutē”:
 - atbrīvojiet elpceļus, atliecot galvu un paceļot zodu;
 - [aizspiediet cietušā degunu](#@@host#/pluginfile.php/640354/mod_book/chapter/1598/Picture31.png);
 

 - katrai elpināšanai patērējiet apmēram 1 sekundi;
 - elpināšanas tilpums 500 – 600 ml  – mierīgas izelpas tilpums;
 - novērojiet cietušā pasīvās izelpas.
 
8. Turpiniet masēt un elpināt attiecībā 30 : 2.

Kļūdas:
 - Noguldīt uz slīpa pamata.
 - Masēšanas laikā locīt rokas elkoņu locītavas, ātri nāks nogurums.

Ja pēc pirmā elpināšanas mēģinājuma krūškurvis nepaceļas, tad pirms nākamās elpināšanas:
 - paskatieties cietušā mutē un izņemiet visus redzamos svešķermeņus;
 - pārbaudiet, vai cietušā galva ir atliekta un zods pacelts;
 - pārbaudiet, vai ir aizspiests cietušā deguns;
 - neveiciet vairāk kā 2 elpināšanas.
 
Intervāliem starp sirds masāžas un elpināšanas fāzēm ir jābūt maksimāli īsiem (grafiks B). Tikai tā var noturēt ar masāžu sasniegto asinsspiedienu. Pauzes rada asinsspiediena kritumu, pārtraucot asinsriti galvas smadzenēs ([grafiks A](#@@host#/pluginfile.php/640354/mod_book/chapter/1598/Picture32.png)).
 
Ja nevarat vai negribat izdarīt elpināšanu, veiciet tikai sirds masāžu:
 - sirds masāža jāizdara nepārtraukti, bez pauzēm;
 - sirds masāžas temps 100 - 120 reizes minūtē.
 - sirds masāžas dziļums 5 - 6 cm.
 
Glābēja pasargāšanai no inficēšanas riskiem, veicot “mute – mutē” elpināšanu, var izmantot pirmās palīdzības aptieciņā atrodamo filtru, kuru [ievieto cietušajam mutē](#@@host#/pluginfile.php/640354/mod_book/chapter/1598/Picture30.jpg).
 

Elpināšanu var veikt, izmantojot masku un ventilēšanas maisu:
 - [1 piemērs](#@@host#/pluginfile.php/640354/mod_book/chapter/1598/Picture31.jpg)
 - [2 piemērs](#@@host#/pluginfile.php/640354/mod_book/chapter/1598/Picture33.png?time=1673436512988)
 - [3 piemērs](#@@host#/pluginfile.php/640354/mod_book/chapter/1598/Picture34.jpg)
 - [4 piemērs](#@@host#/pluginfile.php/640354/mod_book/chapter/1598/Picture35.jpg?time=1673436593949)
  
Ja ir vairāki glābēji, tad tie var mainīties, patērējot maiņai pēc iespējas mazāku laiku, un katrs veic atdzīvināšanas pasākumus 2 minūtes.

Atdzīvināšanas pasākumus pārtrauc tikai tad, ja:
 - ierodas Ātrā palīdzība un pārņem cietušā atdzīvināšanu;
 - cietušais vismaz 2 reizes pilnvērtīgi ieelpo;
 - cietušais sāk kustēties, atver acis;
 - jūsu spēki izsīkst.
 
Kad tiek piegādāts AED (automātiskais ārējais defibrilators), ieslēdziet AED un pievienojiet elektrodu paliktņus. Izpildiet AED mutiskās/vizuālās norādes.

Ja AED neiesaka šoku, turpiniet ārejo sirds masāžu un mākslīgo elpināšanu.

Ja nav pieejams AED, turpiniet ārejo sirds masāžu un mākslīgo elpināšanu.

 [AED piemērs 1]( #@@host#/pluginfile.php/640354/mod_book/chapter/1598/Picture36.png)
 [AED piemērs 2](#@@host#/pluginfile.php/640354/mod_book/chapter/1598/Picture37.png)
 [AED piemērs 3](  #@@host#/pluginfile.php/640354/mod_book/chapter/1598/AED1.jpg)

Jebkurā nelaimes gadījumā, kad cietušais ir zaudējis samaņu, ir jārīkojas pēc atdzīvināšanas pasākumu principiem, ievērojot dzīvības glābšanas BLS algoritmu. Tikai tā var iekļauties dzīvības glābšanas ķēdē, un Ātras palīdzības mediķi varēs turpināt cietuša glābšanu.


# 7. tests
Darbība, kas jāveic vispirms, nonākot negadījuma vietā: Pārliecināties aapar savu un apkārtējo drošību

Ja pēc pirmā elpināšanas mēģinājuma krūškurvis nepaceļas, tad pirms nākamās elpināšanas:
 - Ja elpināšanas neizdodas, tās neatkārto, neveic vairāk kā 2 elpināšanas
 - Pārbauda, vai ir aizspiests cietušā deguns
 - Pārbauda, vai cietušā galva ir atliekta un zods pacelts
 - Paskatās cietušā mutē un izņem visus redzamos svešķermeņus

Ja cietušais ir bezsamaņā, bet elpo labi, nepieciešams: Novietot cietušo stabilā sānu pozā un atkārtoti pārliecināties, ka viņš elpo

Sirds masāžas tempam un dziļumam ir jābūt: 100-120 reizēm minūtē un 5-6 cm dziļumā

Dzīvības glābšanas BLS algoritma sastāvdaļas ir: Elpošanas ceļu atbrīvošana, sirds masāžas, elpināšana un defibrilācija

Elpošanas ceļu atbrīvošana tiek veikta: Noliecot cietušā galvas pieres daļu uz leju un paceļot zodu uz augšu

Ja cietušais nereaģē/neatbild, uzskatot, ka viņš ir zaudējis samaņu, pirmām kārtām nepieciešams: Saukt palīgā citus, likt tiem izsaukt Ātro palīdzību

Atdzīvināšanas pasākumi sastāv no: 30 sirds masāžām un 2 elpināšanām

Lai pārbaudītu un izvērtētu cietušā elpošanu, nepieciešams: Skatīties uz krūškurvja kustībām, dzirdēt elpošanas skaņas un just ar vaigu cietušā izelpu

Atdzīvināšanas pasākumus pārtrauc tikai tad, ja:
 - Jūsu spēki izsīkst
 - Cietušais sāk kustēties, atver acis
 - Cietušais vismaz 2 reizes pilnvērtīgi ieelpo
 - Ierodas Ātrā palīdzība un pārņem cietušā atdzīvināšanu
