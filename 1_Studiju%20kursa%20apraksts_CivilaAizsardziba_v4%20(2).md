 # Studiju kursa apraksts
Kursa mērķis ir sniegt zināšanas studentiem par civilās aizsardzības (CA) jautājumiem Latvijā. Kursā tiek apskatīta Latvijas CA sistēmas loma (arī ES un NATO ietvaros), organizācija, vadība un struktūra, kā arī CA sistēmas subjektu galvenie uzdevumi. Tiek apskatīti katastrofu pārvaldīšanas principi un to plānošana, analizētas valsts un pašvaldību iestāžu sadarbības iespējas katastrofu situācijās, resursu iesaistīšana.

 Kursā ir apskatītas ikdienā iespējamās bīstamās situācijas, drošas uzvedības principi, izvērtēta rīcība dažādos apdraudējumos un katastrofu situācijās, kā arī iedzīvotāju brīdināšanas un apziņošanas sistēmas loma. 

 Kursā ir apskatīta plašsaziņu (sociālo tīklu) loma un ietekme informācijas izplatīšanā ārkārtas situācijās un katastrofās. Nodrošinātas vispārējas zināšanas par katastrofu medicīnas sistēmas lomu un pirmās palīdzības sniegšanu. 

 Kursa uzdevumi ir veidot studentu prasmju un attieksmju kopumu par civilās aizsardzības sistēmas darbību un pirmās palīdzības sniegšanu. Kurss izstrādāts, ņemot vērā Ministru kabineta 2017. gada 5. decembra noteikumus Nr. 716 “Minimālās prasības obligātā civilās aizsardzības kursa saturam un nodarbināto civilās aizsardzības apmācības saturam” prasības. Kurss palīdz apgūt un pilnveidot DigComp ietvarstruktūrā definēto kompetences jomu "Drošība" 5. apguves līmenī.

 Kursa apguvei nepieciešamās priekšzināšanas atbilst studiju programmas uzņemšanas nosacījumiem un vispārējām zināšanām, prasmēm un kompetencēm, kas apgūtas iepriekšējā izglītības līmenī.
# Kursa saturs

 1. Tēma. Nosaukums: Civilās aizsardzības sistēma valstī. saturs: Valsts civilās aizsardzības sistēmas loma nacionālās drošības sistēmā; • Tiesiskais regulējums civilās aizsardzības sistēmas darbības nodrošināšanai; • Civilās aizsardzības pasākumi • Civilās aizsardzības sistēmas organizācija, struktūra, galvenie uzdevumi un vadība; • Pašvaldību uzdevumi un tiesības • Valsts ugunsdzēsības un glābšanas dienesta uzdevumi un tiesības • Iedzīvotāju tiesības un pienākumi civilajā aizsardzībā; • Valsts institūciju, pašvaldību un komersantu uzdevumi un tiesības civilajā aizsardzībā; • Prakses piemēri 

 2. Tēma. Nosaukums: Katastrofu pārvaldīšana, plānošana un pasākumu īstenošana. saturs: Katastrofu pārvaldīšanas pasākumu plānošana – preventīvie, gatavības, reaģēšanas un seku likvidēšanas neatliekamie pasākumi; • Riska novērtēšana • Civilās aizsardzības plānu nepieciešamība • Paaugstinātas bīstamības objekti • Risku novērtēšanas paņēmieni • Agrīnā brīdināšana Glābšanas darbi • Atjaunošanas pasākumi • Valsts materiālās rezerves 

 3. Tēma. Nosaukums: Iespējamās katastrofas un to sekas. saturs: Katastrofas jēdziens • Katastrofu veidi un mērogi • Katastrofu piemēri, rīcība un preventīvie pasākumi 

 4. Tēma. Nosaukums: Civilās trauksmes un apziņošanas sistēma valstī, plašsaziņu līdzekļu loma ārkārtas situācijās un katastrofās. saturs: Civilās trauksmes un apziņošanas sistēma • Alternatīvas apziņošanas iespējas – šūnu apraide (Cell broadcast) • Informācijas līdzekļu (elektronisko plašsaziņu un sociālo tīklu) loma un ietekme uz informācijas pieejamību krīžu situācijās katastrofās 

 5. Tēma. Nosaukums: Civilā aizsardzība Eiropas Savienības un NATO kontekstā, humānās palīdzības sniegšana un saņemšana. saturs: Civilās aizsardzības sadarbība divpusējo līgumu ietvaros, sadarbība Baltijas jūras reģionā • Eiropas Savienības civilās aizsardzības mehānisms Civilās aizsardzības loma ANO, ES un NATO kontekstā • Humānās palīdzības pieprasīšana un sniegšana

 6. Tēma. Nosaukums: Pirmā palīdzība un neatliekamā medicīniskā palīdzība. Katastrofu medicīnas sistēmas organizēšana valstī. saturs: Pirmā palīdzība un neatliekamā medicīniskā palīdzība • Juridiskā atbildība tās sniedzējiem • Katastrofu medicīnas izveidošanas iemesli un tapšanas grūtības • Pieaugošā aktualitāte • Katastrofu medicīnas kā vienas no ārstu medicīnas specializācijas jomām • Attīstība Eiropā un pasaulē 

 7. Tēma. Nosaukums: Dzīvības glābšanas ABC algoritms, ārējās sirds masāžas un mākslīgās plaušu ventilācijas paņēmienu praktiskā īstenošana. saturs: Dzīvības glābšanas ABC algoritma sastāvdaļas • Tā nozīme un vieta dzīvības glābšanas ķēdē • ABC shēma • Rīcība negadījuma vietā • ABC praktiskais demonstrējums

 8. Tēma. Nosaukums: Pirmās palīdzības sniegšana. saturs: Juridiskais pamatojums pirmās palīdzības sniegšanai • Pirmās palīdzības pamatprincipi • Pirmās palīdzības aptieciņa • Rīcības secība negadījuma vietā • Asiņošana • Šoks • Termiskie bojājumi • Ķīmisko vielu izraisītie nelaimes gadījumi • Elektrotrauma • Slīkšana • Traumas • Dzīvnieku izraisītie nelaimes gadījumi • Svešķermeņi • Daudz cietušo vienlaicīgi • Slimības

 9. Tēma. Nosaukums: Radiācijas, bīstamo ķīmisko vielu un bioloģisko aģentu ietekme uz cilvēka organismu, bīstamo ķīmisko vielu klasifikācija, uzglabāšana un pārvadāšana. saturs: REACH regula • Drošības datu lapas • Rīcība ķīmiskās vielas noplūdes gadījumā • Rīcība radiācijas gadījumā 

 10. Tēma. Nosaukums: Rīcība ugunsgrēka gadījumā un evakuācija. saturs: Ugunsdrošība • Rīcība ugunsgrēka gadījumā; • Dūmu detektori; • Ugunsdzēšamie aprāti; • Evakuācijas pasākumi (mājās, sabiedriskā vai publiskā ēkā, katastrofu gadījumā)

 11. Tēma. Nosaukums: Labās prakses piemēri un pieredze no starptautiskajām misijām. saturs: Praktiskās pieredzes atziņas no starptautiskām misijām, misiju iespējām, kompetences prasībām, mandātu problēmām un izaicinājumiem • Dalība kādā no starptautiskajām misijām – katastrofu palīdzības sniegšanas misija, misija karadarbības zonā, miera uzturēšanas misija, humānās palīdzības misija, brīvprātīgais darbs ANO sistēmā vai citā organizācijā 

# Obligāti izmantojamie informācijas avoti
Obligāti izmantojamie informācijas avoti : 1. Pirmās palīdzības sniegšanas pamatzināšanu apmācības programmas vadlīnijas. Tiešsaite: http://www.nmpd.gov.lv 2. Drošības padomi. Tiešsaite: http://vugd.gov.lv 3. Komisijas dienestu 2010.gada 12.decembra darba dokuments SEC(2010) 1626 galīgā redakcija “Riska novērtēšanas un kartēšanas vadlīnijas katastrofu pārvaldībai”, Brisele, 2010., 43.lpp. Tiešsaite: http://ec.europa.eu/echo/index_en 

# Papildu informācijas avoti
1. Civilās aizsardzības un katastrofas pārvaldīšanas likums.
2. Eiropas Parlamenta un Padomes 2013. gada 17. decembra lēmums Nr.1313/2013/ES “Par Savienības civilās aizsardzības mehānismu”;
3. Likums par ārkārtējo situācijas un izņēmuma stāvokli.
4. Malahova J., Urbans M., Ievins J., Radin M.A.. Modern trends in disaster planning and management in the world and in the Latvia. WSEAS TRANSACTIONS on ENVIRONMENT and DEVELOPMENT. E-ISSN: 2224-3496, Volume 15, 2019, 164-175.p. (ELSEVER, SCOPUS).
5. MK noteikumi: https://likumi.lv/
6. Nacionālās drošības likums.
7. Ugunsdrošības un ugunsdzēsības likums.
8. Valsts civilās aizsardzības plāns.
9. Valsts katastrofu medicīnas plāns

# Studiju rezultāti 
## Zināšanas:
1. Klasificē civilās aizsardzības specifiskos jautājumus Latvijā un Eiropas Savienībā un par pirmo palīdzību.
2. Īsteno katastrofu pārvaldīšanu, plānošanu un glābšanas pasākumus un izstrādā katastrofu preventīvos pasākumus.
3. Skaidro valsts, pašvaldību, juridisko un fizisko personu uzdevumus, tiesības un pienākumus civilās aizsardzības jomā.
4. Atšķir paaugstinātas bīstamības objektus, to īpašnieku vai tiesisko valdītāju pienākumus un tiesības.
5. Paskaidro pašvaldību civilās aizsardzības komisijas darbību, pasākumu plānošanu, apdraudējuma riska novērtēšanu.
6. Atpazīst bīstamas vielas, to klasifikāciju un prasības to glabāšanai un pārvadājumiem.
7. Paredz starptautiskās palīdzības iespējas.
8. Efektīvi plāno individuālo aizsardzības līdzekļu pielietojumu katastrofas gadījumā.
9. Definē īpašos tiesiskos režīmus (ārkārtējo situāciju un izņēmuma stāvokli).

## Prasmes: 
1. Sniedz pirmo palīdzību dzīvībai kritiskās situācijās (piemēram, bīstamas asiņošanas apturēšana, atdzīvināšanas pasākumi), kā arī palīdzības izsaukšanu.

## Kompetences: 
1. Risina problēmas un pielietot zināšanas par civilās aizsardzības sistēmas organizāciju un rīcību iespējamās bīstamās situācijās (ieskaitot pirmās palīdzības pamatzināšanas) un iespējamo risku novēršanu, veidojot drošas uzvedības principus atkarībā no ārkārtas situācijas rakstura un veida.

## Digitālās kompetences: 
1. Drošība (DigComp 2.1) Kurss palīdz apgūt un pilnveidot DigComp ietvarstruktūrā definēto kompetences jomu "Drošība" 5. apguves līmenī.
